# Pasta Timers App

| [Italiano](https://github.com/jenkin/pasta-timers-app/blob/master/README.md) | [English](https://github.com/jenkin/pasta-timers-app/blob/master/README-en.md) | [Español](https://github.com/jenkin/pasta-timers-app/blob/master/README-es.md) | [Português](https://github.com/jenkin/pasta-timers-app/blob/master/README-pt.md) | [...](https://github.com/jenkin/pasta-timers-app/issues/15)
Pasta Timers mostra i tempi di cottura raccomandati per le tipologie e i marchi di pasta più comuni sul mercato.

![screenshot](https://repository-images.githubusercontent.com/214686946/4b0a8980-ed27-11e9-827f-88954c137291)

## Come si installa

Puoi usare questa applicazione dal browser oppure installarla sul tuo smartphone cliccando su Menù > Aggiungi a schermata Home (su Chrome).

## Come si usa

Usa i pulsanti in basso per cercare il tempo di cottura della tua pasta (icona a sinistra)
o per accedere velocemente alle tue paste preferite (icona a destra).
Tocca l'icona del cuore per aggiungere o rimuovere una pasta dalla lista delle tue preferite.
Tocca l'immagine di una pasta per aprire la pagina ufficiale del produttore e scoprire tutti i dettagli e le ricette consigliate.

## Come contribuire

L'applicazione è una Progressive Web App basata su React e Create React App.
Il database dei tempi di cottura è un file statico in `build/timers.json`.

Per contribuire al database apri una issue con queste informazioni:

* nome
* marca
* linea
* tipo di pasta (corta o lunga)
* tempo di cottura al dente (in minuti)
* url della pagina ufficiale (sul sito del produttore)
* url dell'immagine ufficiale (sul sito del produttore)

## Cuocere la pasta

Far bollire una sufficiente quantità di acqua in una pentola dai bordi alti con un coperchio.
Dosare circa 100 gr di pasta per persona.
Quando l'acqua arriva a bollore salare con un cucchiaino di sale grosso per ogni 700 ml d'acqua.
Buttare la pasta e coprire la pentola finché l'acqua non riprende a bollire, quindi spegnere il fuoco.
Cuocere per il tempo indicato a partire dalla ripresa del bollore.
Girare con un mestolo un paio di volte durante la cottura.
Scolare la pasta, condire a volontà e servire ben calda.
L'acqua calda di cottura può essere usata in piccole dosi nel condimento oppure per lavare a mano i piatti.

## Avvertenze

I tempi di cottura indicati sono da intendersi per una cottura "al dente" così come raccomandati dai produttori.
Per una pasta più morbida al palato aggiungere uno o due minuti secondo il proprio gusto.

## Garanzie

Questa applicazione viene fornita così com'è, senza garanzie di alcun tipo, esplicite o implicite.
In nessun caso gli autori o i titolari del copyright saranno responsabili per qualsiasi reclamo, danno o altro tipo di responsabilità.

## Dati personali

Questa applicazione non raccoglie alcun dato personale dell'utente.
L'hosting dell'applicazione è gestito da Github (vedi <a href="https://pages.github.com/" rel="noopener noreferrer" target="_blank">Github Pages</a>).
Il salvataggio dei preferiti avviene sul device dell'utente mediante <a href="https://developer.mozilla.org/en-US/docs/Web/API/Window/localStorage" rel="noopener noreferrer" target="_blank">localStorage</a>.

## Copyright

Tutti i marchi registrati e tutte le immagini sono dei rispettivi proprietari e sono residenti sui loro server.
L'autore del logo dell'applicazione è <a href="https://www.flaticon.com/authors/monkik" title="monkik">monkik</a> di <a href="https://www.flaticon.com/" title="Flaticon">flaticon.com</a>.

## Licenze di riutilizzo

Il codice sorgente di questa applicazione è rilasciato in open source con licenza <a href="https://tldrlegal.com/license/mit-license" rel="noopener noreferrer" target="_blank">MIT</a>.
Il database dei tempi di cottura della pasta (file timers.json) è rilasciato con licenza <a href="https://tldrlegal.com/license/odc-open-database-license-(odbl)" rel="noopener noreferrer" target="_blank">ODbL</a>.

## Contatti

Per segnalare malfunzionamenti, suggerire una modifica o fare una domanda puoi aprire una issue sul repository del progetto su <a href="https://github.com/jenkin/pasta-timers-app/issues" rel="noopener noreferrer" target="_blank">Github</a>.
